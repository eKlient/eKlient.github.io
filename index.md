---
layout: default
---
# Välkommen till eKlients publika sidor
eKlient är en tjänst från Inera som bygger på ett samarbete mellan regioner, kommuner och andra offentliga verksamheter inom Sverige. Syftet är att tillsammans ta fram gemensamma riktlinjer, samt att utveckla verktyg och tekniska lösningar för att få en så effektiv, säker och automatisk hantering av den digitala arbetsplatsen som möjligt.

Dessa sidor fungerar som ett komplement till våra officiella sidor som nås på [Inera.se/eKlient](https://inera.se/eKlient)

## Bakgrund
eKlient samarbetet startade i samband med att Microsofts support för Windows XP avslutades och de flesta landstingen/regionerna planerade sin flytt till Windows 7.
Mycket hade hänt och de flesta organisationerna var inte fullt förberedda för denna flytt och i samband med det påbörjades det diskussioner hur man som landsting/region kunde hjälpas åt för att effektivisera det arbetet. Det började med att man tog fram en gemensam grundplattform för Windows 7 och tillhörande inställningar och på så vis slapp respektive organisation uppfinna hjulet på egen hand. Samarbetet fungerade så pass väl så att man valde att fortsätta med detta för att i framtiden undvika att hamna i en liknande situation igen där man som organisation inte var förberedd för det som komma ska.

Med det sagt så gick eKlient i förvaltning 2013-07-01 och under åren som gått så har fler och fler organisationer valt att avropa tjänsten och vi fortsätter att på våra våra medlemmars vägnar att arbete med att säkerställa att det inte dyker upp några obehagliga överaskningar på vägen.

## Nuläge
Idag har eKlient över 40 svenska offentliga verksamheter som medlemmar och de representerar regioner, kommuner, universitet, offentligt ägda bolag med flera. 
Över 340.000 PC klienter manageras idag med de verktyg och processer som arbetats fram inom eKlient och vi arbetar dagligen med att i tät dialog med våra medlemmar fortsätta att göra vår gemensamma IT vardag till en bättre plats.

## Vår grundfilosofi
Istället för att offentliga verksamheter på egen hand försöker bibehålla kompetens och utveckla den verksamhet som krävs för att leverera en snabb, säker och funktionellt anpassad digital arbetsplats så utvärderar vi vilka delar som det är effektivare att göra gemensamt.

* Alla organisationer är olika MEN inte allt skiljer sig åt
* Grundtanken med eKlient är att effektivisera nyttjandet av resurser
* Genom att arbeta med de områden där våra medlemmarna är lika så kan vi undvika att flera gör samma sak
* Genom att driva standardisering så ökar vi området där alla är lika och får även möjligheten att ytterligare effektivisera

<img src="/eklient/gemensamt1.png" width="600">

## Gemensamt strategiskt arbete
Det strategiska arbetet inom arbetar bland annat med utvecklingen av eKlient standarder, riktlinjer och rekommendationer och har huvudsakligen en långsiktig och strategisk infallsvinkel. eKlients kravbibliotek och eKlients vision om "En gemensam digital arbetsplats för offentliga sektorn som bidrar till ett hållbart digitaliserat Sverige" är exempel på leveranser från Strategi och Vägval. Gruppen tar även fram övergripande mål, strategier och styrande principer för att nå eKlients vision. Merparten av det som produceras inom ramen för det strategiska arbetet är tillgängligt publikt.

<img src="/eklient/vision1.png" width="500">

## Kontakta oss för mer information
Vill ni veta mer så går det bra att kontakta oss.  
Våra kontaktuppgifter hittar man på [Inera.se/eKlient](https://inera.se/eKlient)